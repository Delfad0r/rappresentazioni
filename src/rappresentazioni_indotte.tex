\chapter{Rappresentazioni indotte}

\section{Definizione e proprietà}

\begin{definition}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione. Si dice \emph{rappresentazione indotta} da $\sigma$ una rappresentazione $\Rep{\Ind_H^G\sigma}{G}{V}$ dotata di un'applicazione $\iota\in\Hom_H(W,V)$ che soddisfa la seguente proprietà universale: per ogni rappresentazione $\Rep{\tau}{G}{Z}$ e per ogni applicazione $f\in\Hom_H(W,Z)$ esiste un'unica applicazione $\bar{f}\in\Hom_G(V,Z)$ che fa commutare il diagramma
$$
\begin{diagram}
W\arrow{r}{f}\arrow[swap]{d}{\iota}&Z\\
V\arrow[swap]{ru}{\bar{f}}
\end{diagram}
$$
ovvero tale che $f=\bar{f}\circ\iota$.
\end{definition}

Se $G$ è un gruppo, $H\le G$ un sottogruppo, $\Rep{\rho}{G}{V}$ una rappresentazione, indichiamo con $\Res_H^G\rho$ la rappresentazione $\Rep{\rho|_H}{H}{V}$. Allora dalla definizione segue immediatamente
$$
\Hom(\Ind_H^G\sigma,\tau)\iso\Hom(\sigma,\Res_H^G\tau)
$$
dove l'isomorfismo è dato dalla mappa $(\bar{f}\mapsto\bar{f}\circ\iota)$.\\
Per snellire la notazione, scriveremo $\Ind\sigma$ in luogo di $\Ind_H^G\sigma$ e $\Res\rho$ in luogo di $\Res_H^G\rho$ quando non vi fossero rischi di ambiguità.

\begin{proposition}\thlabel{induced-representation-existence}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione. Allora esiste una rappresentazione $\Rep{\Ind\sigma}{G}{V}$ (dotata di un'applicazione $\iota\in\Hom_H(W,V)$) che è indotta da $\sigma$.
\end{proposition}
\begin{proof}
Sia $\Rep{\mathcal{R}}{G}{\mathbb{K}[G]}$ la rappresentazione regolare di $G$, con $\{e_g\}_{g\in G}$ come base. Sia $\Rep{\triv}{G}{W}$ la rappresentazione banale di $G$ su $W$, e sia $\rho=\mathcal{R}\tensor\triv$ una rappresentazione su $\mathbb{K}[G]\tensor W$. Sia $j$ l'applicazione
\begin{alignat*}{2}
j:W&\longrightarrow&\mathbb{K}[G]&\tensor W\\
w&\longmapsto&e_1&\tensor w
\end{alignat*}
e sia
$$
K=\langle e_{gh}\tensor w-e_g\tensor\sigma(h)w:w\in W,g\in G,h\in H\rangle.
$$
Osserviamo che $K$ è un sottospazio $G$-stabile di $\mathbb{K}[G]\tensor W$: infatti per ogni $g,g'\in G\comma h\in H\comma w\in W$ vale
$$
(\mathcal{R}\tensor\triv)(g')(e_{gh}\tensor w-e_g\tensor\sigma(h)w)=e_{g'gh}\tensor w-e_{g'g}\tensor\sigma(h)w\in K.
$$
Pertanto (\thref{representation-quotient}) $\rho$ passa al quoziente $(\mathbb{K}[G]\tensor W)/K$; posto $V=(\mathbb{K}[G]\tensor W)/K$, sia $\pi:\mathbb{K}[G]\tensor W\to V$ la proiezione, $\Rep{\Ind\sigma}{G}{V}$ la rappresentazione corrispondente. Sia infine $\iota=\pi\circ j$, che si verifica facilmente essere un elemento di $\Hom_H(W,V)$: per ogni $h\in H\comma w\in W$ vale
\begin{align*}
\iota(\sigma(h)w)&=\pi(e_1\tensor\sigma(h)w)\\
&=\pi(e_h\tensor w)\\
&=(\Ind\sigma)(h)\pi(e_1\tensor w)\\
&=(\Ind\sigma)(h)\iota(w).
\end{align*}
Mostriamo ora che $\Ind\sigma$ (con applicazione associata $\iota$) è effettivamente indotta da $\sigma$. Sia $\Rep{\tau}{G}{Z}$ una rappresentazione, $f\in\Hom_H(W,Z)$ un'applicazione: dobbiamo trovare $\bar{f}\in\Hom_G(V,Z)$ tale che $f=\bar{f}\circ\iota$. Per la proprietà universale del prodotto tensore esiste un'unica applicazione lineare
\begin{alignat*}{2}
l:\mathbb{K}[G]&\tensor W&&\longrightarrow Z\\
e_g&\tensor w&&\longmapsto\tau(g)f(w)
\end{alignat*}
Osserviamo che $l\circ j=f$, e che $l$ è un omomorfismo di rappresentazioni: per ogni $g,g'\in G\comma w\in W$ vale
\begin{align*}
l((\mathcal{R}\tensor\triv)(g')(e_g\tensor w))&=l(e_{g'g}\tensor w)\\
&=\tau(g'g)f(w)\\
&=\tau(g')\tau(g)f(w)\\
&=\tau(g')l(e_g\tensor w).
\end{align*}
Inoltre si vede facilmente che $K\subseteq\ker l$: infatti per ogni $w\in W\comma g\in G\comma h\in H$ vale
\begin{align*}
l(e_{gh}\tensor w-e_g\tensor\sigma(h)w)&=\tau(gh)f(w)-\tau(g)f(\sigma(h)w)\\
&=\tau(gh)f(w)-\tau(g)\tau(h)f(w)\\
&=0,
\end{align*}
dove abbiamo usato che $f$ è un omomorfismo di rappresentazioni. Allora (\thref{representation-quotient-universal}) $l$ passa al quoziente, ovvero esiste un'unica applicazione $\bar{f}\in\Hom_G(V,Z)$ tale che $l=\bar{f}\circ\pi$. Vale inoltre $f=l\circ j=\bar{f}\circ\pi\circ j=\bar{f}\circ\iota$. Dunque $\bar{f}$ è l'omomorfismo cercato.
$$
\begin{diagram}
W\arrow{rr}{f}\arrow{rd}{j}\arrow[bend right=45,swap]{rrd}{\iota}&&Z\\
&\mathbb{K}[G]\tensor W\arrow{ru}{l}\arrow{r}{\pi}&V\arrow[swap]{u}{\bar{f}}
\end{diagram}
$$
Per mostrare l'unicità di $\bar{f}$, osserviamo preliminarmente che $l$ è l'unico omomorfismo di rappresentazioni da $\mathbb{K}[G]\tensor W$ in $Z$ tale che $l\circ j=f$: sia infatti $l'$ un omomorfismo che soddisfa questa proprietà, e siano $g\in G\comma w\in W$; vale allora
\begin{align*}
l'(e_g\tensor w)&=l'((\mathcal{R}\tensor \triv)(g)(e_1\tensor w))\\
&=\tau(g)l'(e_1\tensor w)\\
&=\tau(g)l'(j(w))\\
&=\tau(g)f(w).
\end{align*}
Sia ora $\bar{f}'\in\Hom_G(V,Z)$ tale che $\bar{f}'\circ\iota=f$. Vale dunque $f=(\bar{f}'\circ\pi)\circ j$; per l'unicità di $l$ abbiamo che $\bar{f}'\circ\pi=l$, e dall'unicità di $\bar{f}$ segue $\bar{f}'=\bar{f}$.
\end{proof}

\begin{proposition}\thlabel{induced-representation-uniqueness}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione, $\Rep{\rho}{G}{V}\comma\Rep{\bar\rho}{G}{\bar{V}}$ rappresentazioni indotte da $\sigma$ con applicazioni associate rispettivamente $\iota\comma\bar\iota$. Allora $\rho$ e $\bar\rho$ sono isomorfe mediante un isomorfismo $\psi\in\Hom(\rho,\rho')$ tale che $\bar\iota=\psi\circ\iota$.
\end{proposition}
\begin{proof}
La dimostrazione è identica a quella della \thref{free-vector-space-uniqueness} e fa uso esclusivamente della proprietà universale della rappresentazione indotta.
\end{proof}

D'ora in poi parleremo dunque \emph{della} rappresentazione indotta da una rappresentazione, dato che abbiamo dimostrato che questa esiste ed è unica a meno di isomorfismo.

\begin{proposition}\thlabel{induced-representation-sum}
Sia $G$ un gruppo, $H\le G$ un sottogruppo, $\Rep{\sigma_1}{H}{W_1}\comma\Rep{\sigma_2}{H}{W_2}$ rappresentazioni. Allora
$$
\Ind(\sigma_1+\sigma_2)=\Ind\sigma_1+\Ind\sigma_2.
$$
\end{proposition}
\begin{proof}
Sia $\Rep{\rho_i}{G}{V_i}$ la rappresentazione indotta da $\sigma_i$ con applicazione associata $\iota_i$, per $i\in\{1,2\}$. Mostriamo che $\rho_1+\rho_2$ è la rappresentazione indotta da $\sigma_1+\sigma_2$ con applicazione associata $\iota=\iota_1\dirsum\iota_2$. Sia $\Rep{\tau}{G}{Z}$ una rappresentazione, $f\in\Hom_H(W_1\dirsum W_2,Z)$. Per la \thref{representation-sum-homomorphisms} possiamo scrivere $f=f_1\dirsum f_2$ con $f_i\in\Hom_H(W_i,Z)$ per $i\in\{1,2\}$. Sia $\bar{f}_i\in\Hom_G(V_i,Z)$ l'unico omomorfismo tale che $f_i=\bar{f_i}\circ\iota_i$ per $i\in\{1,2\}$, e sia $\bar{f}=\bar{f}_1\dirsum\bar{f}_2\in\Hom_G(V_1\dirsum V_2,Z)$. Vale
$$
\bar{f}\circ\iota=(\bar{f}_1\dirsum\bar{f}_2)\circ(\iota_1\dirsum\iota_2)=(\bar{f}_1\circ\iota_1)\dirsum(\bar{f}_2\circ\iota_2)=f_1\dirsum f_2=f.
$$
Sia ora $\bar{f}'\in\Hom_G(V_1\dirsum V_2,Z)$ tale che $\bar{f}'\circ\iota=f$. Per la \thref{representation-sum-homomorphisms} possiamo scrivere $\bar{f}'=\bar{f}'_1+\bar{f}'_2$ con $\bar{f}'_i\in\Hom_G(V_i,Z)$ per $i\in\{1,2\}$. Vale
$$
f_1\dirsum f_2=f=\bar{f}'\circ\iota=(\bar{f}'_1\dirsum\bar{f}'_2)\circ(\iota_1\dirsum\iota_2)=(\bar{f}'_1\circ\iota_1)\dirsum(\bar{f}'_2\circ\iota_2),
$$
dunque $\bar{f}'_i\circ\iota_i=f_i$ per $i\in\{1,2\}$. Dall'unicità di $\bar{f}_i$ segue che $\bar{f}_i=\bar{f}'_i$ per $i\in\{1,2\}$, quindi $\bar{f}'=\bar{f}$.
\end{proof}

\begin{proposition}\thlabel{induced-representation-generated}
Sia $G$ un gruppo, $H\subseteq G$ un sottogruppo, $\Rep{\sigma}{H}{W}$ una rappresentazione, $\Rep{\rho}{G}{V}$ la rappresentazione indotta da $\sigma$ con applicazione associata $\iota\in\Hom_H(W,V)$. Allora
$$
V=\langle\rho(g)\iota(w):g\in G,w\in W\rangle.
$$
\end{proposition}
\begin{proof}
Sia 
$$
Z=\langle\rho(g)\iota(w):g\in G,w\in W\rangle\subseteq V.
$$
Osserviamo che $Z$ è un sottospazio $G$-stabile, dunque $\rho$ passa al quoziente $V/Z$: sia $\Rep{\bar\rho}{G}{V/W}$ la rappresentazione quoziente, e sia $\pi:V\to V/W$ la proiezione. Consideriamo l'applicazione nulla $0|_W\in\Hom_H(W,V/W)$. È evidente che $0|_W=0|_V\circ\iota$. D'altro canto vale $\pi(\iota(w))=0$ per ogni $w\in W$, dunque $0|_W=\pi\circ\iota$. Segue che il diagramma
$$
\begin{diagram}
W\arrow{r}{0|_W}\arrow[swap]{d}{\iota}&V/Z\\
V\arrow{ru}{\pi}\arrow[bend right=15,swap]{ru}{0|_V}
\end{diagram}
$$
commuta, dunque $\pi=0|_V$, ovvero $Z=V$.
\end{proof}

\begin{proposition}\thlabel{induced-representation-basis}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione, $\Rep{\rho}{G}{V}$ la rappresentazione indotta da $\sigma$ con applicazione associata $\iota$. Sia $\{w_i\}_{i\in I}$ una base di $W$, e sia $R\subseteq G$ un insieme di rappresentanti di $G/H$. Allora $\mathcal{B}=\{\rho(r)\iota(w_i)\}_{r\in R,i\in I}$ è una base di $V$.
\end{proposition}
\begin{proof}
Mostriamo innanzitutto che $\mathcal{B}$ è un insieme di generatori: se $g\in G$ e $w\in W$, allora esistono $h\in H\comma r\in R$ tali che $g=rh$, quindi 
$$
\rho(g)\iota(w)=\rho(r)\rho(h)\iota(w)=\rho(r)\iota(\sigma(h)w)\in\langle\mathcal{B}\rangle.
$$
Dalla \thref{induced-representation-generated} segue che $V=\langle B\rangle$. Mostriamo ora che gli elementi di $\mathcal{B}$ sono linearmente indipendenti. Sia $\Rep{\mathcal{R}}{G}{\mathbb{K}[G]}$ la rappresentazione regolare di $G$. Siano $a_{ri}\in\mathbb{K}$ coefficienti tali che
$$
0=\sum_{r\in R}\sum_{i\in I}a_{ri}\rho(r)\iota(w_i).
$$
Fissiamo un $j\in I$; sia $f_j$ l'applicazione lineare
\begin{align*}
f_j:W&\longrightarrow\mathbb{K}[G]\\
w&\longmapsto\sum_{h\in H}w_j^*(\sigma(h^{-1})w)e_h
\end{align*}
Osserviamo che $f_j\in\Hom_H(W,\mathbb{K}[G])$: per ogni $h'\in H\comma w\in W$ vale
\begin{align*}
\mathcal{R}(h)f_j(w)&=\sum_{h\in H}w_j^*(\sigma(h^{-1})w)\mathcal{R}(h')e_h\\
&=\sum_{h\in H}w_j^*(\sigma(h'h)^{-1}\sigma(h')w)e_{h'h}\\
&=\sum_{h\in H}w_j^*(\sigma(h)\sigma(h')w)e_h\\
&=f_j(\sigma(h')w).
\end{align*}
Per la proprietà universale della rappresentazione indotta esiste un'applicazione $\bar{f}_j\in\Hom_G(V,\mathbb{K}[G])$ tale che $f_j=\bar{f}_j\circ\iota$. Allora vale
\begin{align*}
0&=\sum_{r\in R}\sum_{i\in I}a_{ri}\bar{f}_j(\rho(r)\iota(w_i))\\
&=\sum_{r\in R}\sum_{i\in I}a_{ri}\mathcal{R}(r)\bar{f}_j(\iota(w_i))\\
&=\sum_{r\in R}\sum_{i\in I}a_{ri}\mathcal{R}(r)f_j(w_i)\\
&=\sum_{r\in R}\sum_{i\in I}a_{ri}\sum_{h\in H}w_j^*(\sigma(h^{-1})w_i)\mathcal{R}(r)e_h\\
&=\sum_{r\in R}\sum_{h\in H}\biggl(\sum_{i\in I}a_{ri}w_j^*(\sigma(h^{-1})w_i)\biggr)e_{rh}.
\end{align*}
Ma $\{e_{rh}\}_{r\in R,h\in H}$ è una base di $\mathbb{K}[G]$, quindi per ogni $r\in R\comma h\in H$ vale
$$
0=\sum_{i\in I}a_{ri}w_j^*(\sigma(h^{-1})w_i);
$$
scegliendo in particolare $h=1$ otteniamo
$$
0=\sum_{i\in I}a_{ri}w_j^*(\sigma(1)w_i)=a_{rj}.
$$
Applicando questo ragionamento per ogni $j\in I$ risulta che tutti i coefficienti sono nulli, dunque gli elementi di $\mathcal{B}$ sono linearmente indipendenti.
\end{proof}

\begin{corollary}\thlabel{induced-representation-dimension}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione. Allora
$$
\deg\Ind\sigma=[G:H]\cdot\deg\sigma
$$
\end{corollary}

La \thref{induced-representation-basis} implica che $\iota$ è iniettiva: potremo quindi assumere, senza perdere di generalità, che $W$ sia un sottospazio di $V$ (e che $\iota$ sia l'identità).

\begin{proposition}\thlabel{induced-representation-dirsum}
Sia $G$ un gruppo, $H\le G$ un sottogruppo di indice finito, $R\subseteq G$ un insieme di rappresentanti di $G/H$. Sia $\Rep{\rho}{G}{V}$ una rappresentazione, $W\subseteq V$ un sottospazio $H$-stabile, $\sigma=\Res\rho|^W$. Allora sono equivalenti:
\begin{enumerate}[(i)]
\item $\rho$ è indotta da $\sigma$;
\item $V=\Dirsum_{r\in R}\rho(r)W$.
\end{enumerate}
\end{proposition}
\begin{proof}
L'implicazione (i)$\implies$(ii) segue dalla \thref{induced-representation-basis}. Per dimostrare l'altra consideriamo una rappresentazione $\Rep{\tau}{G}{Z}$ e un'applicazione $f\in\Hom_H(W,Z)$. Dobbiamo trovare $\bar{f}\in\Hom_G(V,Z)$ tale che $\bar{f}|_W=f$. Una tale $\bar{f}$, se esiste, deve soddisfare, per ogni $r\in R$, $\bar{f}\circ\rho(r)=\tau(r)\circ\bar{f}$, ovvero $\bar{f}=\tau(r)\circ\bar{f}\circ\rho(r)^{-1}$, dunque 
$$
\bar{f}|_{\rho(r)W}=\tau(r)\circ\bar{f}\circ\rho(r)^{-1}=\tau(r)\circ f\circ\rho(r)^{-1}.
$$
Segue che $\bar{f}$ è al più unica. Sia ora $\bar{f}$ l'applicazione lineare definita da $\bar{f}|_{\rho(r)W}=\tau(r)\circ f\circ\rho(r)^{-1}$ per ogni $r\in R$. Mostriamo che $\bar{f}\in\Hom_G(V,Z)$. Sia $v\in V\comma g\in G$; siano $r\in R\comma w\in W$ tali che $v=\rho(r)w$, e siano $r'\in R\comma h\in H$ tali che $gr=r'h$; vale allora
\begin{align*}
\bar{f}(\rho(g)v)&=\bar{f}(\rho(g)\rho(r)w)\\
&=\bar{f}(\rho(r')\rho(h)w)\\
&=\bar{f}|_{\rho(r')W}(\rho(r')\sigma(h)w)\\
&=\tau(r')f(\sigma(h)w)\\
&=\tau(r')\tau(h)f(w)\\
&=\tau(g)\tau(r)f(\rho(r)^{-1}v)\\
&=\tau(g)\bar{f}(v).
\end{align*}
Inoltre, se $r\in R\comma h\in H$ sono tali che $1=rh$ vale
$$
\bar{f}(w)=\bar{f}(\rho(r)\rho(h)w)=\tau(r)f(\sigma(h)w)=\tau(r)\tau(h)f(w)=f(w),
$$
ovvero $\bar{f}|_W=f$. Dunque $\bar{f}$ è l'omomorfismo cercato.
\end{proof}

\section{Funzioni Indotte}
Da qui alla fine del capitolo ci limiteremo a considerare (come già avevamo fatto con la teoria dei caratteri) rappresentazioni complesse di grado finito su gruppi finiti.

\begin{definition}
Sia $G$ un gruppo, $H\le G$ un sottogruppo, $f\in\Fun{H}{\mathbb{C}}$. Si definisce \emph{funzione indotta} da $f$ la funzione $\Ind_H^Gf\in\Fun{G}{\mathbb{C}}$ definita da
$$
(\Ind_H^Gf)(g)=\frac{1}{|H|}\sum_{\substack{s\in G\\s^{-1}gs\in H}}f(s^{-1}gs)
$$
\end{definition}

Se $G$ è un gruppo, $H\le G$ un sottogruppo, $k\in\Fun{G}{\mathbb{C}}$ una funzione, indichiamo con $\Res_H^Gk$ la funzione $k|_H\in\Fun{H}{\mathbb{C}}$.\\
Per snellire la notazione, scriveremo $\Ind f$ in luogo di $\Ind_H^G f$ e $\Res k$ in luogo di $\Res_H^G k$ quando non vi fossero rischi di ambiguità.\\
È evidente che, se $\Rep{\rho}{G}{V}$ è una rappresentazione, vale $\Res\chi_\rho=\chi_{\Res\rho}$. Vale una proprietà analoga per le rappresentazioni indotte.

\begin{proposition}\thlabel{induced-representation-character}
Sia $G$ un gruppo, $H\le G$ un sottogruppo, $\Rep{\sigma}{H}{W}$ una rappresentazione. Allora $\chi_{\Ind\sigma}=\Ind\chi_\sigma$.
\end{proposition}
\begin{proof}
Sia $\Rep{\rho=\Ind\sigma}{G}{V}$, e sia $R$ un insieme di rappresentanti di $G/H$. Per la \thref{induced-representation-dirsum} possiamo supporre $V=\Dirsum_{r\in R}\rho(r)W$. Osserviamo che, essendo $W$ $H$-stabile, $\rho(g)W$ dipende solo dalla classe di $g$ in $G/H$; in particolare, $\rho(g)W=W$ se e solo se $g\in H$. Allora per ogni $g\in G$ vale
\begin{align*}
\chi_\rho(g)&=\tr\rho(g)\\
&=\sum_{\substack{r\in R\\\rho(gr)W=\rho(r)W}}\tr\rho(g)|_{\rho(r)W}\\
&=\sum_{\substack{r\in R\\\rho(r^{-1}gr)W=W}}\tr\rho(g)|_{\rho(r)W}\\
&=\sum_{\substack{r\in R\\r^{-1}gr\in H}}\tr\rho(g)|_{\rho(r)W}\\
&=\sum_{\substack{r\in R\\r^{-1}gr\in H}}\tr\left(\rho(r)^{-1}|_{\rho(r)W}\circ\rho(g)|_{\rho(r)W}\circ\rho(r)|_W\right)\\
&=\sum_{\substack{r\in R\\r^{-1}gr\in H}}\tr\rho(r^{-1}gr)|_W\\
&=\sum_{\substack{r\in R\\r^{-1}gr\in H}}\chi_\sigma(r^{-1}gr)
\end{align*}
dove abbiamo utilizzato la proprietà $\tr(f)=\tr(h^{-1}\circ f\circ h)$. Sia ora $s\in G$; $s$ si scrive in modo unico come $s=rh$ con $r\in R\comma h\in H$. Osserviamo che $s^{-1}gs=h^{-1}r^{-1}grh$, quindi $s^{-1}gs\in H$ se e solo se $r^{-1}gr\in H$, e in tal caso $\chi_\sigma(s^{-1}gs)=\chi_\sigma(r^{-1}gr)$ (il carattere è una funzione di classe). Segue che
\begin{align*}
\Ind\chi_\sigma(g)&=\frac{1}{|H|}\sum_{\substack{s\in S\\s^{-1}gs\in H}}\chi_\sigma(s^{-1}gs)\\
&=\frac{1}{|H|}\sum_{h\in H}\sum_{\substack{r\in R\\r^{-1}gr\in H}}\chi_\sigma(r^{-1}gr)\\
&=\sum_{\substack{r\in R\\r^{-1}gr\in H}}\chi_\sigma(r^{-1}gr)\\
&=\chi_\rho(g).
\end{align*}
\end{proof}

Dato un gruppo $G$, $\Fun{G}{C}$ è un $\mathbb{C}$-spazio vettoriale, su cui abbiamo considerato la forma hermitiana $\vs{\cdot}{\cdot}_G$; inoltre $\Cl(G)$ è un sottospazio vettoriale di $\Fun{G}{C}$, e per la \thref{character-irreducible-class-functions-basis} i caratteri delle rappresentazioni irriducibili di $G$ sono una base ortonormale di $\Cl(G)$. Se $H\le G$ è un sottogruppo, è immediato verificare che $\Ind:\Fun{H}{\mathbb{C}}\to\Fun{G}{\mathbb{C}}$ e $\Res:\Fun{G}{\mathbb{C}}\to\Fun{H}{\mathbb{C}}$ sono applicazioni lineari. Inoltre $\Res(\Cl(G))\subseteq\Cl(H)$, ovvero $\Res$ manda funzioni di classe di $G$ in funzioni di classe di $H$. Vale una proprietà analoga per $\Ind$.

\begin{proposition}\thlabel{induced-class-function}
Sia $G$ un gruppo, $H\le G$ un sottogruppo. Allora $\Ind(\Cl(H))\subseteq\Cl(G)$.
\end{proposition}
\begin{proof}
Poiché le rappresentazioni irriducibili di $H$ sono una base di $\Cl(H)$, è sufficiente mostrare che per ogni $\sigma\in\Irr(H)$ vale $\Ind\chi_\sigma\in\Cl(G)$, ma ciò segue banalmente dalla \thref{induced-representation-character}.
\end{proof}

\begin{proposition}[Reciprocità di Frobenius]\thlabel{frobenius-reciprocity}
Sia $G$ un gruppo, $H\le G$ un sottogruppo, $\varphi\in\Cl(G)\comma\psi\in\Cl(H)$. Allora
$$
\vs{\varphi}{\Ind\psi}_G=\vs{\Res\varphi}{\psi}_H.
$$
Equivalentemente, $\Ind$ e $\Res$ ristretti alle funzioni di classe sono operatori aggiunti.
\end{proposition}
\begin{proof}
Poiché i caratteri delle rappresentazioni irriducibili sono una base delle funzioni di classe, è sufficiente verificare la tesi per $\varphi=\chi_\rho$ e $\psi=\chi_\sigma$ con $\rho\in\Irr(G)\comma\sigma\in\Irr(H)$. Vale
$$
\vs{\chi_\rho}{\Ind\chi_\sigma}_G=\vs{\chi_\rho}{\chi_{\Ind\sigma}}_G=\dim\Hom(\rho,\Ind\sigma)
$$
per la \thref{induced-representation-character} e il \thref{character-vs-dim-homomorphisms}. Analogamente
$$
\vs{\Res\chi_\rho}{\chi_\sigma}_H=\vs{\chi_{\Res\rho}}{\chi_\sigma}_H=\dim\Hom(\Res\rho,\sigma).
$$
Come osservato precedentemente $\Hom(\rho,\Ind\sigma)\iso\Hom(\Res\rho,\sigma)$, dunque
$$
\vs{\chi_\rho}{\Ind\chi_\sigma}_G=\vs{\Res\chi_\rho}{\chi_\sigma}_H.
$$
\end{proof}

\section{Criterio di Mackey}

In questa sezione ci occupiamo di dimostrare un criterio di irriducibilità per le rappresentazioni indotte.

Sia $G$ un gruppo, $H\le G$ un sottogruppo. Si verifica facilmente che, dati $s,s'\in G$, gli insiemi $HsH$ e $Hs'H$ coincidono oppure sono disgiunti. Segue che esiste un insieme $S\subseteq G$ tale che
$$
G=\bigsqcup_{s\in S}HsH.
$$
Sia $\Rep{\sigma}{H}{W}$ una rappresentazione. Dato $s\in S$, sia $H_s=sHs^{-1}\cap H\le H$, e sia $\Rep{\sigma_s}{H_s}{W}$ la rappresentazione tale che $\sigma_s(h)=\sigma(s^{-1}hs)$ per ogni $h\in H$.
\begin{proposition}[Criterio di Mackey]\thlabel{mackey-criterion}
Sono equivalenti:
\begin{enumerate}[(i)]
\item $\Ind\sigma$ è irriducibile;
\item $\sigma$ è irriducibile e vale $\vs{\Res_{H_s}^H\chi_\sigma}{\chi_{\sigma_s}}_{H_s}=0$ per ogni $s\in S\setminus H$.
\end{enumerate}
\end{proposition}
\begin{proof}
Per ogni $s\in S$ sia $R_s\subseteq H$ un insieme di rappresentanti di $H/H_s$ ; possiamo supporre $1\in R_s$. la seguente uguaglianza tornerà utile più avanti:
$$
HsH=R_sH_ssH=R_s(sHs^{-1}\cap H)sH=R_s(sH\cap Hs)H=R_ssH.
$$
Sia $R=\bigcup_{s\in S}R_ss$.
\begin{lemma*}
$R$ è un insieme (non ridondante) di rappresentanti di $G/H$.
\end{lemma*}
\begin{proof}
Osserviamo innanzitutto che $R_ss\subseteq Hs\subseteq HsH$, quindi se $s,s'\in S$ sono diversi allora $R_ss$ e $R_{s'}s'$ sono disgiunti. Fissiamo dunque $s\in S$, e siano $r,r'\in R_s$ tali che $rsH=r'sH$. Allora $r^{-1}r'\in sHs^{-1}$, e ovviamente $r^{-1}r'\in H$, quindi $r^{-1}r'\in H_s$; essendo $R_s$ un insieme di rappresentanti di $H/H_s$ segue che $r=r'$. Abbiamo mostrato che le classi di equivalenza degli elementi di $R$ sono tutte distinte; per mostrare che la loro unione è tutto $G$ è sufficiente osservare che
$$
G=\bigcup_{s\in S}HsH=\bigcup_{s\in S}R_ssH=\biggl(\bigcup_{s\in S}R_ss\biggr)H=RH.
$$
\end{proof}
Sia $\Rep{\rho=\Ind_H^G\sigma}{G}{V}$ (supponiamo $W\subseteq V$).
\begin{lemma*}
$\Res_H^G\rho=\sum_{s\in S}\Ind_{H_s}^H\sigma_s$
\end{lemma*}
\begin{proof}
Poiché $\rho$ è indotta da $\sigma$ vale $V=\Dirsum_{r\in R}\rho(r)W$. Dato $s\in S$ definiamo $V_s=\Dirsum_{r\in R_s}\rho(rs)W\subseteq V$; mostriamo che $V_s$ è $H$-stabile. Dato $h\in H$ vale
$$
\rho(h)V_s=\rho(h)\Dirsum_{r\in R_s}\rho(rs)W=\Dirsum_{r\in R_s}\rho(hrs)W.
$$
Se $r\in R_s$ allora $hrs\in Hs\subseteq HsH=R_ssH$, dunque $hrs=r'sh'$ per opportuni $r'\in R_s\comma h'\in H$. Pertanto
$$
\rho(hrs)W=\rho(r'sh')W=\rho(r's)\rho(h')W=\rho(r's)W\subseteq V_s,
$$
da cui
$$
\rho(h)V_s=\Dirsum_{r\in R_s}\rho(hrs)W\subseteq V_s.
$$
Mostriamo ora che $\rho|_H^{V_s}=\Ind_{H_s}^H\sigma_s$. Poiché abbiamo supposto $1\in R_s$ vale $\rho(s)W\subseteq V_s$; essendo $V_s=\Dirsum_{r\in R_s}\rho(r)\rho(s)W$, è sufficiente dimostrare che $\rho(s)W$ è $H_s$-stabile e che $\rho|_{H_s}^{\rho(s)W}\isor\sigma_s$. Sia $shs^{-1}\in H_s$; allora $\rho(shs^{-1})\rho(s)W=\rho(sh)W=\rho(s)W$, quindi $\rho(s)W$ è $H_s$-stabile. Consideriamo l'applicazione $\rho(s)|_W:W\to\rho(s)W$; dato $h\in H_s$ vale
$$
\rho(h)\rho(s)|_W=\rho(s)|_W\rho(s^{-1}hs)|_W=\rho(s)|_W\sigma(s^{-1}hs)=\rho(s)|_W\sigma_s(h),
$$
dunque $\rho(s)|_W\in\Hom(\sigma_s,\rho|_{H_s}^{\rho(s)W})$, ed è ovviamente un isomorfismo di spazi vettoriali, quindi le due rappresentazioni sono isomorfe.
\end{proof}
Possiamo ora calcolare (utilizzando la reciprocità di Frobenius e il Lemma precedente)
\begin{align*}
\vs{\chi_\rho}{\chi_\rho}_G&=\vs{\Res_H^G\chi_\rho}{\chi_\sigma}_H\\
&=\sum_{s\in S}\vs{\Ind_{H_s}^H\chi_{\sigma_s}}{\chi_\sigma}_H\\
&=\sum_{s\in S}\vs{\chi_{\sigma_s}}{\Res_{H_s}^H\chi_\sigma}_{H_s}.
\end{align*}
Notiamo che tutti gli addendi sono interi non negativi. Inoltre, detto $\bar{s}$ l'unico elemento di $S\cap H$, vale $H_{\bar{s}}=H$ e $\sigma_{\bar{s}}=\sigma$, dunque l'addendo corrispondente vale $\vs{\chi_\sigma}{\chi_\sigma}_H\ge 1$. Allora è evidente che $\rho$ è irriducibile se e solo se $\vs{\chi_\sigma}{\chi_\sigma}_H=1$ (ovvero $\sigma$ è irriducibile) e per ogni $s\in S\setminus\{\bar{s}\}=S\setminus H$ vale $\vs{\chi_{\sigma_s}}{\Res_{H_s}^H\chi_\sigma}_{H_s}=0$.
\end{proof}

\begin{corollary}\thlabel{normal-induced-representation-irreducible}
Se $H\trianglelefteq G$, allora sono equivalenti:
\begin{enumerate}[(i)]
\item $\Ind_H^G\sigma$ è irriducibile;
\item $\sigma$ è irriducibile e non isomorfa a $\sigma_s$ per ogni $s\in S\setminus H$.
\end{enumerate}
\end{corollary}
\begin{proof}
Se $H$ è normale vale $H_s=H$ per ogni $s\in S$. L'implicazione (i)$\implies$(ii) è un'immediata conseguenza del criterio di Mackey. Per mostrare l'altra implicazione notiamo che se $\sigma$ è irriducibile anche $\sigma_s$ è irriducibile per ogni $s$: infatti gli insiemi $\{\sigma(h):h\in H\}$ e $\{\sigma_s(h):h\in H\}$ coincidono, quindi un sottospazio è stabile per $\sigma$ se e solo se è stabile per $\sigma_s$. A questo punto anche l'implicazione (ii)$\implies$(i) segue dal criterio di Mackey.
\end{proof}

